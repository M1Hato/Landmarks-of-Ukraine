<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Олешківські піски</title>
</head>
<body>
    <ul>
        <li>
            <a href="../index.html">Головна</a>
        </li>
        <li>
            <a href="../Historical-Places/Lubart-Castle.html">Камʼянець-Подільська Фортеця</a>
        </li>
        <li>
            <a href="../Historical-Places/Lubart-Castle.html">Замок Любарта</a>
        </li>
        <li>
            <a href="../Historical-Places/Radomysl-Castle.html">Замок Радомисль</a>
        </li>
        <li>
            <a href="./Askania-Nova.html">Асканія Нова</a>
        </li>
        <li>
            <a href="./Dniester-Canyon.html">Дністерський Каньйон</a>
        </li>
        <li>
            <a href="./Oleshkiv-sands.html">Олешківські піски</a>
        </li>
        <li>
            <a href="../about.html">Про нас</a>
        </li>
    </ul>       
    <h1>Олешківські піски</h1>
    <img height="300px" width="500px" src="../images/photo_2024-03-18 20.37.58.jpeg" alt="Oleshkiv sands">
    <p><b>Олешківські піски</b> — один з найбільших погорблених піщаних масивів Європи, розташований в лівобережній частині пониззя Дніпра (Лівобережжя Нижнього Дніпра), простягається на 158 км від берегів Чорного моря на заході до м. Каховка на сході. До території Олешківських пісків належать сім піщаних горбистих арен, — Каховська, Козачелагерська, Келегейська (Олешківська), Збур'ївська, Іванівська та Кінбурнська, а також Чалбаська (Виноградівська) арена, що сформована за 20 км від заплавної частини долини Дніпра. Загальна площа арен становить 175,1 тис. га. До цього масиву пісків також належать шість міжаренних плоскорівнинних геокомплексів — Дніпрянський, Раденський, Чулаківський, Оджігольський, Копанівський та Кінбурнсько-Іванівський, площа яких становить 44,9 тис. га. Отже, площа Олешківських пісків становить 220 тис. га.</p>
    <p>Назву масиву переважно виводять від поняття «Олешшя» — назви поселення часів Київської Русі, зафіксованої на старовинних картах та в історичних матеріалах. Таке поняття пов'язують з поширенням на цій території вільхи, відповідно давньоруська назва «Olüšüje» означає «вільховий ліс». Проте існують й інші версії походження поняття «Олешшя», зокрема й від назв «Алеска», «Ереске»[2]. Національним банком України в 2015 році випущено ювілейну монету «Олешківські піски».</p>
    <p>На території Олешківських пісків функціонують такі головні природно-заповідні об'єкти: Чорноморський біосферний заповідник НАН України з трьома кластерами — «Солоноозерна Дача», «Волижин ліс», «Іванівська арена», національні природні парки «Білобережжя Святослава» та «Олешківські піски», а також ландшафтний природний парк «Кінбурнська коса».</p>
    <p><b>Олешківські піски</b> часто називають пустелею, але з наукової точки зору це не так. Пустеля — це природна зона, яка в Україні відсутня. Рівнинна частина України знаходиться в зоні мішаних лісів (хвойно-широколистяних), широколистяних лісів, лісостепу, степу. У степовій зоні України виділяють північностепову, середньостепову, південностепову (сухостепову) підзони. Олешківські піски — складова сухостепових інтразональних ландшафтів, це один з найбільших за площею в Європі погорблених піщаних масивів, більшими є лише погорблені піски Північного Прикаспію.</p>
</body>
</html>